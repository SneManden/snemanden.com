---
Title : Så er jeg på plads
Author: Casper Kehlet Jensen
---

Så er jeg endelig kommet på plads i min nye lejlighed i Odense! Det tog også hele søndagen at flytte ind - også med god hjælp fra familien + Mia. Så nu glæder jeg mig enormt til at studiet for alvor starter.

Jeg er jo begyndt på Datalogi, så det bliver virkelig spændende hvilke faglige udfordringer der ligger i vente. Jeg glæder mig især til at arbejde med mere avancerede sorteringsalgoritmer (klassiker) og lære Java. Java er nemlig et af de sprog jeg endnu ikke rigtig har beskæftiget mig med, og jeg ser stadig store perspektiver i sproget.