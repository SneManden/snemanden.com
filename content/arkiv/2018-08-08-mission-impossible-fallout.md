---
Title : Mission: Impossible - Fallout
Author: Casper Kehlet Jensen
Description: Anmeldelse af den nyeste Mission: Impossible - Fallout.
---

Efter mange henvendelser fra mine trofaste læsere på bloggen her,
har jeg valgt at eftergive ønsket om en anmeldelse af min seneste biografoplevelse
i Odense, hvor _Tom Cruise_ kastede sig ud i nye hæsblæsende stunts og vilde
biljagter på det store lærred.

<img src="https://upload.wikimedia.org/wikipedia/en/f/ff/MI_%E2%80%93_Fallout.jpg" alt="Mission: Impossible - Fallout movie poster" style="float:right; margin:0 0 20px 20px;" width="220" height="324">

Det var med ganske ydmyge forventninger at jeg valgte at takke ja til
invitationen fra en god kammerat om at se den nye *Mission: Impossible*.
Umiddelbart når jeg tænker på genren, og specifikt de fem foregående film
i serien, tænker jeg på solid og over gennemsnitlig underholdning; men
velsagtens ikke en film man ligger søvnløs over flere nætter i streg.

Dét er vel nok heller ikke tilfældet i den 6. film i rækken, men da jeg
rejste mig fra de bløde sæder i sal 1 efter 2 timer og 27 minutters
levende billeder, var det med en følelse af at være positivt overrasket.
Der ér noget ekstra intenst over de vilde action sekvenser, som oftest
involverer *Mr. Cruise* i næsten umulige stunts, som han er ganske populær
på selv at udføre langt de fleste af selv.
Jeg følte rent faktisk, at det i flere af scenerne skabte en mere autentisk
og medrivende oplevelse. Klipningen husker jeg som en smule anderledes end
jeg er vant til, hvor de vilde action scener ofte går så hurtigt, at man
nemt kan skjule at det er en dubleant der udfører de vilde stunts; men ikke
her, man får mere med på en eller anden måde... Gi'r det mening?

Filmen under anmeldelse har særlig vakt opsigt, fordi _Tom_ har forberedt
sig endnu grundigere end man overhovedet kunne fantasere om, til rollen
som den hemmlige agent der redder verden igen og igen.
For selv at udføre de krævende stunts og scener i filmen, måtte han lære
_at flyve helikopter_!
[<sup>1</sup>][1]  
At der også er tale om ganske svære og farlige flyvninger tæt på terræn
er blot endnu mere imponerende.

<a href="/static/img/blogimages/preikestolen_me.jpg">
  <img src="/static/img/blogimages/preikestolen_me.jpg" alt="Oppe på Preikestolen, sommeren 2015, Norge" id="preikestolen" />
</a>

Hen i mod slutningen bidrog filmen med et ekstra, for mig personligt,
spændende tvist, idét _the final struggle_ udspillede sig på kanten
af [Preikestolen](https://da.wikipedia.org/wiki/Preikestolen)!
Dér var vi, mit vandrelau og jeg, forbi i 2015 på vores årlige skandinaviske
vandretur, som dét år gik langs Lysefjorden &ndash; den smukke fjord man
ser i baggrunden på billedet.
Ganske interessant er det dog, at det lader til at det norske filminstitut
har brugt _millioner_ på at få optagelserne til hjemlandet, med den
hage at det i filmen skal forestille at være Himalaya i Asien[<sup>2</sup>][2].


## Bedømmelsen
Jeg ved ikke om det seneste års mange livsomvæltende begivenheder i min
relativt almindelige tilværelse har ændret på min psyke i en sådan grad,
at modtagelsen, og oplevelsen af denne film er markant anderledes end
den normalt ville have været. Måske?
Lige meget hvad, var der for mit vedkommende tale om en _rigtig god
filmoplevelse_. Jeg følte mig grundigt underholdt, og dét er vel det
aller vigtigste for denne type film.
_Tom Cruise_ får:

  8/10: 
  <span class="rating rating-readonly">\*\*\*\*\*\*\*\*\_\_</span>

## Film poster taget fra Wikipedia
Billedet er anvendt efter _fair use_ princippet i forbindelse med denne anmeldelse:
> This is a poster for Mission: Impossible – Fallout.
> The poster art copyright is believed to belong to the distributor of the film,
> Paramount Pictures, the publisher of the film or the graphic artist.

[1]: https://www.youtube.com/watch?v=Um0aZKbpe1Y
[2]: https://politiken.dk/kultur/filmogtv/art6648775/Tusindvis-af-nordm%C3%A6nd-vandrede-i-flere-timer-for-at-se-den-nye-Mission-Impossible-film-p%C3%A5-toppen-af-fjeld

<link rel="stylesheet" href="/static/css/rating-style.css">
<script src="/static/js/rating-script.js"></script>
<script>$('.rating').rating();</script>
<style>
.final-rating {
  text-align: center;
}
img#preikestolen {
  float: right;
  margin: 0 0 10px 10px;
  max-width: 200px;
}
@media (max-width: 640px) {
  img#preikestolen {
    float: unset;
    margin: 0;
    max-width: 350px;
  }
}
</style>
