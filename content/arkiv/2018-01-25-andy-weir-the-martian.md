---
title : Andy Weir: The Martian
author: Casper Kehlet Jensen
description: Noter efter at have læst Andy Weir: The Martian
warning: Døde links!
---

Efter en længere læsepause, har jeg igen prioriteret jævnlig læsning.
Denne gang gik det ud over en science fiction roman af Andy Weir: *The Martian*.
Bogen er filmatiseret under samme titel, og nyder ganske stor popularitet (8.0/10 på [IMDB](www.imdb.com/title/tt3659388)).

Jeg sidder og kigger ud i det danske landskab, trygt og behageligt i en af DSBs togkupéer på strækningen Odense - Kolding.
De sidste 14 dage har jeg tilbragt hver morgen og aften her i ca. 39 minutter ad gangen.
DSB har efterladt mig et rigtig fint indtryk indtil videre; jeg har jo ikke rigtig prøvet at bruge DSB til daglig pendling før.
Én gang har der været en 10 minutters forsinkelse på grund af signal problemer - 10 minutters mere læsning til mig, woho! :D

For at udnytte tiden bedst muligt, tror jeg at jeg primært vil dedikere mine rejsetimer til læsning og bloggen her.
Det har indtil videre fungeret ud over al forventning: hver morgen har jeg *virkelig* set frem til at komme afsted,
så jeg kan læse næste kapitel af *Mark Whatney*s skæbne på *Mars*, og samme scenarie udspiller sig ved fyraftenstid.
Så konstellationen er indtil videre en udbredt succes.

Hvad angår Mars, har bogen været noget af en page-turner. Det har krævet al min selvdiciplin kun at læse i transit.
Andy Weir havde mig fanget fra de aller første sider, og jeg var underholdt resten af vejen.
Mark Whatney er med på den 3. bemandede mission til Mars, men noget går grueligt galt; og pludselig er Mark det eneste
menneske tilbage på planeten, og må tage en del kaniner op ad hatten for at prøve at overleve.

## Konklusion
Mere science fiction. Den kan ikke få for lidt. *10/10 would read again*.

![Andy Weir: The Martian](/static/img/andy-weir-the-martian.jpg)
