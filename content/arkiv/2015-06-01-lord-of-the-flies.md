---
Title : Lord of the Flies
Author: Casper Kehlet Jensen
Description: Tanker vedrørende William Goldings roman fra 1954: Lord of the Flies
---

En ægte klassiker er *Lord of the Flies*, skrevet af *William Golding*, og
udgivet i 1954. Helt kort, omhandler den en flok britiske skoledrenge, der er
havnet på en øde, tropisk ø efter et flystyrt. Uden voksne og autoriteter må de
derfor selv sørge for overlevelse, lov, og orden.

Mine forventninger og fordomme vedrørende bogen baseret på resuméet, der kan
læses af bagsiden gav mig en forventning om, at bogen omhandlede hvordan
drengene undergik en forvandling fra børn til mænd; hvordan selv børn formår at
opbygge et meningsfuldt samfund, hvor alle (der har muligheden for) bidrager
til det fælles bedste.

For ikke at afsløre *alt* for meget, så var det ikke just tilfældet. Bogen
skildrer naturligvis drengenes strabadser og udfordringer, og de
uoverensstemmelser der opstår undervejs. Men jeg havde nok forventet at der var
tale om en mere let fortælling &mdash; ja jeg forestillede mig måske noget der
mindede om en børnebog; hovedpersonerne er trods alt børn.

> Kill the pig. Cut her throat. Spill her blood.

Til min overraskelse, og fornøjelse, fandt jeg et noget mere dystert plot og
*turn of events* omtrent halvvejs gennem (og især mod slutningen). Jeg har for
vane, at ønske det bedste for de karakterer man følger, og håber hele tiden
gennem bogen at konflikterne løses, samt at problemerne tages hånd om ved
omhyggelige handlinger fundet ved gennemtænkte tankeprocesser. Dét er nok ikke
et punkt i *20-tips-to-write-a-good-and-exciting-story*. Karaktererne skal
naturligvis udfordres, og gerne spille op mod dennes personlighed for at
underbygge en spændende personudvikling.

> Ralph wept for the end of innocence,
> the darkness of man's heart,
> and the fall through the air of the true, wise friend called Piggy.

Fascinerende var det derfor, at *Lord of the Flies* i høj grad skildrer hvordan
drengene hurtigt starter med at etablere faste regler for kommunikation, mål og
roller, for senere at henkaste disse værdier og leve *like savages*.

> What are we? Humans? Or animals? Or savages?

## Perspektivering
Fortælleformen i bogen er ret aktiv og dialog-præget. Man følger for det meste
hovedpersonens, *Ralph*, tanker og handlinger, med kortere indblik i andre
karakterers færden. Det gør bogen relativ tilgængelig og imødekommende &mdash;
hvilket jeg holder op mod den seneste bog jeg læste: *Moby Dick*, som i høj
grad er i den anden boldgade. For lige at fortsætte ad denne tangent, stødte
jeg for ganske nylig på følgende tweet, som ganske fint understreger min
pointe:
<blockquote class="twitter-tweet" lang="da"><p lang="en" dir="ltr">Moby-Dick is cool if you like stopping in the middle of a story about murdering a smart whale to think about all the different kinds of rope</p>&mdash; Umami Skeleton (@Merman_Melville) <a href="https://twitter.com/Merman_Melville/status/604479960028282880">30. maj 2015</a></blockquote>
<script async src="//platform.twitter.com/widgets.js" charset="utf-8"></script>

## Fluernes herre
*Lord of the Flies*, en særegen titel som også var én af grundene til, at den
fandt vej til min læseliste. Titlen er refereret direkte i bogen, til et
afskåret svinehoved opsat på en pind, men rummer måske også yderligere
fortolkning;
(åh ja, de bløde/litterære fag var jo aldrig blandt mine spidskompetencer,
så tilgiv mig)
*Ralph*, som i indledningen bliver udnævnt til øverstbefalende, kan måske siges
at være herre over fluer: rådvilde børn. Hmm, måske ikke, men der må ligge mere
bag. Jeg føler lidt at temaerne kæmper indbyrdes for anerkendelse, og der er
sikkert meget at tage fat om.

## Konklusion
Golding formår at fange min interesse fra første side, og selvom den undervejs
behandler visse konkrete situationer og konflikter en smule trættende,
(en ordoptælling vil nok afsløre at *smoke* er blandt topscorerne) 
kan jeg helt sikkert følge dens klassikerstatus. Det er også en relativ kort
roman, og med det spændende persongalleri, spændende omgivelser, konflikter,
problemer, og udfordringer, der sættes op, sætter den naturligvis også en
del tanker i gang; man forestiller sig gerne forskellige udviklinger baseret
på andre handlingsforløb, og alternative slutninger. Dét tror i virkeligheden
også er tegn på en veldrejet historie; hvilket bringer mig til næste bog:
en Harry Potter fanfiction: *Harry Potter and the Methods of Rationality*.

> Sucks to your ass-mar!