---
Title : LudumDare 31
Author: Casper Kehlet Jensen
Description: I'm entering the awesome game jam, Ludum Dare (the 31st!)
---

Wow, så jeg fik ikke den aller bedste start på årets sidste
[LudumDare game jam](http://ludumdare.com/compo/),
men det viste sig dog at LudumDare i sig selv er en kur mod tømmermænd!
(Der kan man bare se.)

Jeg har virkelig været tralvt beskæftiget, så jeg har desværre ikke fået
skrevet en "I'm in post" til bloggen her (skrev 3 linjer på ludumdare.com),
og først nu her, ved slutningen af første-dagen får jeg det prioriteret.

Det populære javascript framework [Phaser](http://phaser.io/)
står model til mine udskejelser, og
det har ikke været problemfrit!
Givet at jeg har relativt ringe erfaring med netop Phaser, har jeg virkelig
måttet studere mange af de eksempler af svingende kvalitet der er på deres
hjemmeside &mdash; samt naturligvis dokumentationen og kildekoden, hvoraf det
første heller ikke altid er af den ønskede kvalitet.

Men trods vanskelighederne ved tilvænningen til Phaser, som overordnet set
stadig er et fremragende framework på mange punkter (måske jeg skal skrive
en lille anmeldelse?), har jeg doget formået at få noget frem på skærmen!
Som det står til lige nu, er man en snemand, der skal forsvare sig mod en
fæl drage. Dragens bevægelser viste sig dog at være ikke-triviel. Men mest af
alt fordi jeg først forsøgte mig at implementere dens slange-struktur som
en "kæde" ved hjælp af Phasers avancerede physics-engine (P2). Dét viste sig
at være utrolig ustabilt og svært at gennemskue, så jeg endte med at skrive
bevægelsen selv.

Temaet for LD31 er "Entire Game on One Screen". I bitter skuffelse over at
temaet ikke blev

<div style="font-size:80px" title="A unicode snowman!">☃</div>

har jeg i protest alligevel ladet mit spil cirkulere om **snemanden** &mdash;
for er man som domæneejer af [snemanden.com](/) ikke forpligtet til at holde
fanen højt? Dog stadig med det egentlige tema i betragtning, også.
Du kan følge med i udviklen via mit
[Github repository LD31](https://github.com/SneManden/LD31).

Her er et screenshot af seneste udgave af spillet:

![With the snowman you must fight the mighty dragon with snowballs](https://raw.githubusercontent.com/SneManden/LD31/master/img/screens/screen_2014-12-07_00:42:31.png "With the snowman you must fight the mighty dragon with snowballs")

*With the snowman you must fight the mighty dragon with snowballs*