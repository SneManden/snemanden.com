---
Title : Begyndt på spilprogrammering igen
Author: Casper Kehlet Jensen
---

Så er jeg begyndt at lave spil igen. Og det er dejligt og forfriskende. Der er naturligvis en del der skal genindlæres, men det er super fedt. I øjeblikket laver jeg spil i python med pygame. Det er super nemt at gå til, og har massevis af dokumentation, tutorials og eksempler på nettet.

Min pludselige trang til igen at kaste mig over "spilindustrien" skyldes denne weekends Ludum Dare. Selvom jeg ikke har mulighed for at deltage i denne event, blev jeg stadig inspireret til at skrive lidt spil igen. Der er godt nok ikke store chancer for at jeg denne gang rent faktisk skulle færdiggøre et større spil, da min timing desværre ikke sidder helt i skabet - jeg starter jo på studierne til d. 1. september.

Jeg overvejer lidt, om jeg skulle begynde at skrive små tutorials eller lægge nogle eksempler på spil ud på hjemmesiden - som jeg har gjort tidligere. Hvis du skulle ønske det, så skriv en mail på <a href="mailto:pygametuts@snemanden.com">pygametuts@snemanden.com</a> - eventuelt med ønsker til specifikt indhold. Hvis der er stor interesse (eller interesse overhovedet) vil jeg overveje at gøre det.

Ellers er du også altid velkommen til at kontakte mig via mail på <a href="mailto:snemand@snemanden.com">snemand@snemanden.com</a> med spørgsmål, ris eller ros.