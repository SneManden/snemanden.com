---
Title : Månedens bog
Author: Casper Kehlet Jensen
Description: Introducerende et nyt koncept i mit liv; månedens bog.
---

Et nyt koncept er opstået i min bevisthed; en idé, en tanke, et mål.
Jeg har længe tumlet med ideen om, og lysten til, at læse mere. Simpelt kan
man vel sige, og på sin vis har jeg nok aldrig læst så meget som jeg gør i dag.
Men på en anden måde; ikke SMS'er eller fjollede snapchat-beskeder. Ikke korte
og populistiske nyhedsartikler. Ikke dumsmarte reddit-posts eller
"revolutionerende" sundhedsindslag.

Fortvivl ej; dét stopper nok aldrig helt, men det er lysten og viljen til at
læse *rigtig* litteratur der er omdrejningspunktet. Derfor har jeg fremsat et
klart og forhåbentlig realistisk mål: at læse (minimum) 12 nye bøger på et år
&ndash; altså en ny bog om måneden i et år.

Det har længe været min intention at læse George Orwell's to roste værker
"1984" og "Animal Farm". Da jeg henover Yulen fandt mig selv i en boghandel
og blev mødt med Orwell's roman "1984" var jeg solgt -- eller rettere, det
endte en kopi af denne bog med at være: til mig. Derfra forekom det også
naturligt at årets første bog måtte være selvsamme bog.

## Bøger
Jeg har indtil videre kompileret en liste på de bøger jeg forventer at
læse i de første 8 måneder. Jeg har overvejet hvorvidt det er bøger jeg er
i besiddelse af eller nogen jeg skal købe, bogens længde, samt månedens
forventede travlhed. Derudaf er jeg kommet op med følgende:

1.  ✔[George Orwell: __1984__ [paperback, engelsk]](/blog/george-orwell-1984)
2.  ✔[Herman Melville: __Moby Dick__ [kindle, engelsk]](/blog/moby-dick-or-the-whale)
3.  ✔[William Golding: __Lord of the Flies__ [paperback, engelsk]](/blog/lord-of-the-flies)
4.  ✔[Eliezer Yudkowsky: __Harry Potter and the Methods of Rationality__ [kindle, engelsk]](/blog/harry-potter-and-the-methods-of-rationality)
5.  ✔[George Orwell: __Animal Farm__ [paperback, engelsk]](/blog/george-orwell-animal-farm)
6.  ✔[Mario Puzo: __The Godfather__ [lån, paperback, engelsk]](/blog/the-godfather)
7.  ✔[Stephen King: __22.11.63__ [hardback, dansk]](/blog/stephen-king-22-11-63)
8.  ☐George R. R. Martin: __A Feast for Crows__ [kindle, engelsk]
9.  ☐Frank Herbert: __Dune__
10. ☐Ray Bradbury: __Fahrenheit 451__

(Bøger markeret med "[format, sprog]" tilfalder bøger jeg ejer/låner pr.
7. august 2015.)

## Boblere
 -  ☐Arthur C. Clarke:   __2001: A Space Odyssey__
 -  ☐Douglas Adams:      __A Hitchhiker's Guide to the Galaxy__
 -  ☐Ernest Cline:       __Ready Player One__
 -  ☐Isaac Asimov:       __Foundation__ (hele serien: The Foundation Saga)
 -  ☐John Scalzi:        __Old Man's War__
 -  ☐Neal Stephenson:    __Snow Crash__
 -  ☐Orson Scott Card:   __Ender's Game__
 -  ☐Philip K. Dick:     __Do Androids Dream of Electric Sheep__
 -  ☐Philip K. Dick:     __Ubik__
 -  ☐Robert A. Heinlein: __Starship Troopers__
 -  ☐Robert A. Heinlein: __Stranger in a Strange Land__
 -  ☐William Gibson:     __Neuromancer__

### Bogvalg
Flere af bøgerne får måske en klokke til at ringe, eller et øjenbryn til at
hæves. Fx forekommer det mig at alle "kender" *Moby Dick* &dash; men
hvor mange har rent faktisk læst det originale værk? Jeg har ikke.
Mange er nok bekendte med successforfatteren *George R. R. Martin* som er
forfatter til serien *A Song of Ice and Fire* hvorom TV-serien
*Game of Thrones* er baseret. *A Feast for Crows* er den fjerde bog i serien
(den jeg er nået til).

Og mange kender nok, og har læst bøgerne om, Harry Potter. Henover Yuletide
stiftede jeg for første gang bekendtskab med fænnomenet *fanfiction*. Jeg
havde mange fordomme og havde bestemt ikke forestillet mig at dét var noget
jeg skulle kaste mig over. Men jeg blev fanget af det utroligt intelligente
plot (og menneske bag bogen) og den forfriskende, *videnskabelige* og ikke
mindst *rationelle* tilgang til historien. En helt igennem fantastisk bog,
som jeg helt sikkert vil plapre mere om, når jeg får den læst færdig.
For de sidste kapitler er ikke frigivet (ikke komplet færdigskrevet) endnu,
og den forventes at blive tilgængelig i sin fulde længde på Pi-dag (14. marts).

## Konklusion
Jeg forventer at blogge om månedens bog i slutningen af måneden (eller starten
af den næst-kommende). Jeg mangler stadig at erhverve mig 3 bøger, samt at
afgøre hvilke bøger der skal udfylde de sidste 4 måneder af året. Hertil har
jeg dog et par ideer; jeg har via bl.a. adskillige boglister på fx reddit
[\[1\]](http://www.reddit.com/r/raerth/comments/cpxkq/reddits_favourite_books/)[\[2\]](http://www.reddit.com/r/books/wiki/fiction#wiki_science-fiction),
funder frem til lovende sci-fi bøger som "A Hitchhiker's Guide to the Galaxy"
eller "Snow Crash" m.fl. Science-fiction er et tema jeg i litterær forstand
har meget lidt erfaring med, det er med utrolig spænding at jeg ser frem til
at tage hul på denne genre.

Jeg ser utrolig meget frem til at læse en masse bøger, og stifte bekendtskab
med nye universer og karakterer, og lade mine tanker blive forført af god
litteratur.