---
Title : DTU RoboCup - Ankommet
Author: Casper Kehlet Jensen
---

Så er vi ankommet til konkurrencen i DTU RoboCup 2013. Der er testkørsler hele dagen (tirsdag), hvor kvalifikationsrunden ligger onsdag kl. 13:00. De 15 bedste robotter (flest point) går da videre til finalen, der finder sted torsdag kl. 11:00.

Vi har fået en rigtig fin start. Motorproblemerne ser ud til at være til at håndtere indtil videre, og ellers har vi efter en god gennemgang af koden skabt os et solidt fundament, hvorom vi kan opbygge en fungerende kode til MJC.

Vi har i år sat os det mål blot at nå finalen. Efter sidste års fadæse, og den manglende forberedelse, er det alt vi tør håbe på. Vi har dog stor tiltro, at det nok skal lykkedes.

Du kan følge med i live-stream via nedenstående link, som streamer hele forløbet med testkørsler, kvalifikationsrunde og finale: <a href="http://www.iau.dtu.dk/robocup/robocup.html" target="_blank">DTU RoboCup 2013 - Live video</a>.