---
title: Palleprojekter
description: Inspiration til små gør-det-selv projekter med palletræ.
---

Paller kan være et rigtig spændende materiale til mange projekter,
da det ofte kan erhverves billigt eller gratis, hvis man er heldig.
Så heldig har jeg selv været, idet jeg har haft mulighed for at
hente en del paller gratis i mit nærområde. Men hvad kan man så
lave? Her kommer lidt billeder og tekst fra nogle af mine seneste
projekter der måske kan fungere som inspiration? (Evt. bare til
hvad du i hvert fald _ikke_ skal lave?)

## Hvilke paller kan man bruge?
Før du læser videre om palleprojekter her på siden, så synes jeg
det er vigtigt at nævne, at ikke alle paller er ens! Nogle bliver
brugt til at fragte ting man ikke har lyst til at komme i nærheden
af, og andre er behandlet med kemi. Hvis du er i tvivl om pallens
renhed, så vil jeg anbefale dig ikke at bruge den, og skaffe dig
af med den på forsvarlig vis.

Man kan på nogle paller se hvordan de er behandlet og anden information
(fx hvor de kommer fra) via et særligt mærke. Kig efter "**IPPC**"-symbolet,
og vær særligt opmærksom på at der _ikke_ står fx "**<span class="danger-text">MB</span>**" på;
det står for "_Methyl Bromide_" og betyder at træet er behandlet.
Det er **giftigt**.

Generelt skal man gå efter de paller hvorpå der står "**<span class="green-text">HT</span>**";
det står for "heat treated", og betyder blot at træet er varmebehandlet.
Det er paller der burde være sikre at bruge.

Men inden du selv bruger paller til dine projekter, så vil jeg kraftigt
anbefale dig at bekræfte denne information andetsteds, så du er bedre
rustet til at vælge den rigtige palle til dit formål.

Du kan bl.a. læse mere her:
1. [ISPM 15](https://en.wikipedia.org/wiki/ISPM_15)
2. [Ultimate Guide To Pallet Markings](https://www.universalpallets.com/2018/01/ultimate-guide-pallet-markings/)
3. [Is My Wood Pallet Safe for Reuse – Learn How to Know?](https://www.1001pallets.com/pallet-safety/)

**TLDR**; vælg paller hvorpå der står "HT". Gå langt uden om paller hvorpå
der står "MB". Læs mere fra (andre) pålidelige kilder om paller og
mærkningsordningen.

## Haveredskabsopbevaring
I sommers fik vi _nok_ af bunken af haveredskaber der lå som
halvkogt spaghetti henne i det ene hjørne af vores garage/værksted.
Så jeg besluttede mig for at lave et ophæng til de fleste af redskaberne
af noget af det palletræ vi havde liggende.
Se og bedøm selv her: [Haveredskabsopbevaring](/blog/haveredskabsopbevaring).

## Tumlingens ægsamlerskammel
Vores ældste søn, lurendrejeren Isak, elsker at hente æg ved hønsene,
og gå forsigtigt ind med dem til æggebakken. Men hans Far har monteret
æggekassen uden for rækkevidde (delvist bevidst!), så dertil måtte jo
gøres noget (ikke mindst for vores rygges skyld): en skammel var oplagt
at få på banen.
Tjek den ud her: [Tumlingens ægsamlerskammel [KOMMER SNART]](/blog/tumlingens-ægsamlerskammel)

## Hønsehuset
Men hvad kom først: høn(sehuset) eller æg(samlerskamlen)? Ingen brug for
spoileralert; dét må du selv gætte dig til. Men én ting er sikkert; du,
min kære læser, skal forkæles! Her kommer beretningen som et visuelt
vægtapet supleret med lidt opklarende ord i sætninger, om opførslen af
forårets monument: vore skønne faverolles' permanente bolig.
Dén kan du finde lige her: [Hønsehuset [KOMMER SNART]](/blog/hønsehuset).

## Conclusio
Paller ér spændende at arbejde med; primært fordi de er meget prisvenlige;
for det kan (varierer meget fra palle til palle) en del arbejde blot at
skille dem ad; og så _er_ de sjældent lavet af kerneved a la Quercus Robur...
Men tilgengæld kan en god høvl (evt. en lækker Stanley No. 4) gøre
underværker... Jeg håber at bevise det i en ikke så fjern fremtid!
